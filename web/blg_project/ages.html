<span class="crumbs"><a href="index.html" class="home">Начало</a> >> История >> Средновековие</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Средновековие
	</h2>
	<p>
		<img class="history_images" src="images/ages.jpg">За пръв път селището Джума Пазари се споменава като град в османския документ от XVI в. Като Джума Пазари се среща и в регистъра на джелепкешаните (овцевъдите) от 1576. През XVI в. градът е център на нахия към Дупнишката каза. Под името Джума се споменава в много документи от края на XVI и до XVIII в. и в берат от 1688, под името Дупнишка Джумая — през.XIX в., а през 1878 — 1912 — под името Джума Баля (Горна Джумая).<img class="history_images_r" src="images/ages_2.jpg"> В началото на XIX в. става център на Горноджумайската каза. Сведения за града дават чужденци-пътешественици, минали през българските земи през 1662 г. Евлия Челеби отбелязва, че в градчето има 200 къщи, 80 дюкяна, голяма джамия и 4 минерални извора с басейни, а при 2 от тях — бани; през „сезона на черешите" към изворите се стичат по 40 000 — 50 000 д., за да търсят изцеление. Околностите са покрити с лозя и овощни градини.
	</p>
</article>