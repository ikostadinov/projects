<span class="crumbs"><a href="index.html" class="home">Начало</a> >> Образование >> <a href="#" class="universities">Университети</a> >> Американски университет в България</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Американски университет в България
	</h2>
	<p>
		Американският университет в България, съкратено АУБ е частен университет, разположен в Благоевград. АУБ следва традиционния американски модел на образование на свободните изкуства, характеризиращ се със съвместно съжителство на студентите в модерен университетски комплекс и с високи критерии за прием. Обучението се провежда на английски език, а международните преподаватели в университета са изтъкнати учени в своята област, с богат преподавателски опит в студентска общност от различни националности, култури и етноси.
		АУБ е основан през 1991 със съдействието на правителството на Република България и правителството на САЩ с цел да образова граждани, способни да посрещнат предизвикателствата на прехода в Югоизточна Европа и да изградят общества, формирани върху принципите на демокрация, частната стопанска инициатива, гражданската отговорност и толерантност към различните култури.
		B него се обучават 1100 студента от 45 държави, идващи от 5 континента . Около 60% от студентите са чуждестранни.
		Мисията на университета е „да обучава студенти с изключителен потенциал в общност, чиито ценности са академично отличие, национално и етническо разнообразие, и взаимно уважение, и да ги подготви за демократично и етично лидерство, за да служат в полза на региона и света”. АУБ изпълнява мисията си, като предоставя над 4 милиона долара за стипендии и финансова подкрепа на отлични студенти от региона и света.
		Американският университет в България е акредитиран както в България, така и в САЩ. АУБ е получил акредитацията си в САЩ от New England Association of Schools and Colleges. Университетът издава Европейско дипломно приложение, което автоматично прави дипломата от АУБ призната в цяла Европа.
		Американският университет в България води всички български университети по отношение на заетостта на завършилите и доходите, които те печелят, според национална класация, оповестена от Българското министерство на образованието през ноември 2010 г. Петте дисциплини на АУБ, оценени от системата - икономика, компютърни науки, бизнес администрация, политически науки и журналистика и масови комуникации - бяха класирани сред първите в страната, като програмата по икономика беше определена за най-добрата в България.
		В университетския комплекс „Скаптопара” в Благоевград живеят и се обучават студентите в бакалавърските програми на АУБ. Там са разположени 3 нови модерни общежития; Академичен център „Балкански”, който включва класни стаи, компютърни зали и офиси; библиотека „Паница”, която е най-голямата англоезична библиотека в Югоизточна Европа.
	</p>
</article>