<span class="crumbs"><a href="index.html" class="home">Начало</a> >> Образование >> <a href="#" class="highschools">Гимназии</a> >> Езикова гимназия „Акад. Людмил Стоянов”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Езикова гимназия „Акад. Людмил Стоянов”
	</h2>
	<p>
		Езикова гимназия „Акад. Людмил Стоянов”, Благоевград, е първото и единствено профилирано езиково училище на територията на Югозападна България, което се утвърди като едно от най-добрите в страната. Началото е положено през 1984-1985 г. с директор Борис Войнов, поставил здрави основи, върху които се градят настоящите успехи на гимназията. На 22 май 1987 г. гимназията приема за свой патрон името на бележития български поет символист, социален творец, преводач и учен – академик Людмил Стоянов.
        От месец септември 2005 г. директор на Езикова гимназия е Тинка Попова, която създава предпоставки за съвременно обучение, съответстващо на най-добрите европейски стандарти. Днес учебното заведение има 820 ученици в 30 паралелки с профил чуждоезиков, със следните профилиращи предмети – английски, френски, немски, испански език и информационни технологии. В Езикова гимназия „Акад. Л. Стоянов”работят 63 преподаватели с доказани професионални качества. За пета учебна година Езикова гимназия е ИТ Академия с лиценз на Microsoft. Академията за информационни технологии е глобална програма на Microsoft, която цели да предостави актуални учебни програми по продуктите на Microsoft и достъп до съвременна платформа за online обучение. Курсовете за обучение на учениците от Eзикова гимназия са интерактивни, съдържат видео уроци, упражнения и тестове. Всеки ученик, преминал успешно изискванията на съответния курс, получава Сертификат, тъй като Езикова гимназия е легитимен член на програмата Mikrosoft IT Academiy. 23 години Езикова гимназия осъществява културен ученически обмен с гимназия „Мюнхенщайн” в град Базел, Швейцария, по идея на швейцарския посланик, посетил България през 1988 г. От учебната 2008/2009 г. ЕГ работи по програма на Немското посолство и учениците, изучаващи немски език, получават германска езикова диплома на европейско ниво С1. Традициите във Френската катедра са също силни. От самото начало учениците от френските паралелки участват активно във всички инициативи и конкурси, организирани от Френския културен институт, и получават френски езикови дипломи DELF и DALF.
	</p>
</article>