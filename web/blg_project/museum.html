<span class="crumbs"><a href="index.html" class="home">Начало</a> >> Култура >> Регионален исторически музей - Благоевград</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Регионален исторически музей - Благоевград
	</h2>
	<p>
	<img class="culture_images" src="images/museum.jpg">Регионален исторически музей – Благоевград е културен, научен и образователен институт с повече от половинвековна история. От създаването си през 1952 г. до днес, музеят ревностно следва мисията си да съхранява, изучава и популяризира хилядолетната история и непреходната красота на Пиринския край.

	Намира се в квартал „Вароша”, в близост до църквата „Въведение Богородично” и заедно с тях е обект от Националното движение „Опознай България – 100  национални туристически обекти”.

	Експозиционната площ на РИМ-Благоевград е разгърната на четири нива и показва природното богатство, археологическото, историческото и етнографско наследство на Благоевградска област, както и борбите за просветна, църковна и политическа независимост на българското население от региона.

 	Биоразнообразието в Пиринския край е представено чрез научни сбирки от скали и минерали, от защитени и редки образци на природата – ендемични растения, гръбначни и безгръбначни животни.<img class="culture_images_r" src="images/museum2.jpg">

	Експозицията, представяща историята на българското Средновековие, акцентира върху две големи сбирки: раннобългарски накити от X - XI век, уникални в изработката си със съчетаването на славянски, прабългарски и антични местни занаятчийски традиции; голяма колекция от живописна художествена керамика в сграфито техника от XIІІ век (гр. Мелник­), както и една безценна реликва от средата на XVIII в. - руска старопечатна богослужебна книга – „Евангелие”, печатано в Москва.

	През 2010 г. Регионален исторически музей - Благоевград стана първия музей в страната, в който бе реализирана интерактивна експозиция по археология и екология за деца "Музеен детски кът" по проект "Подобряване работата на българските музеи с деца и млади хора".
	</p>
</article>