<span class="crumbs"><a href="index.html" class="home">Начало</a> >> Образование >> <a href="#" class="highschools">Гимназии</a> >> Професионална гимназия по икономика „Иван Илиев”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Професионална гимназия по икономика „Иван Илиев”
	</h2>
	<p>
		Професионална гимназия по икономика „Иван Илиев" вБлагоевград е основана  през 1949 година като търговска гимназия с патрон Иван Илиев. През 1952 става стопански техникум с прием след VIII клас и 4-год. срок на обучение по специалността банково дело с промишлен, търговски  и селско – стопански  профил. От 1956 е икономически техникум с 5-годишен срок на обучение. През 1962 се разкрива СПТУ по специалността търговия и обслужване. От учебната 1996/1997 година се приемат ученици със завършен VII клас; срокът на обучение е 5 години. Обучението след VII клас е по специалностите: банково, застрахователно и осигурително дело, стопански мениджмънт; след VIII клас — по икономика, управление и финанси на търговията; банково, застрахователно и осигурително дело; счетоводна отчетност; бизнес администрация; мениджмънт в хотелиерството; технология и мениджмънт на производството и обслужването в заведенията за обществено хранене. Първоначално училището се помещава в сградата на Националната хуманитарна гимназия „Св. св. Кирил и Методий", от 1975 — в прогимназия „Александър Стам¬болийски". От 1982 година е в самостоятелна сграда. Има 6 кабинета, компютърни зали, библиотека.
	</p>
</article>