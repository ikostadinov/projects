<span class="crumbs"><a href="index.html" class="home">Начало</a> >> Образование >> <a href="#" class="schools">Училища</a> >> Второ основно училище „Димитър Благоев”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Второ основно училище „Димитър Благоев” 
	</h2>
	<p>
		Второ основно училище е основано през 1907 година и се е наричало Горноджумайско основно училище. През учебната 1907/1908 г. в училището е имало забавачница с 30 ученици и 4 отделения. Горното наименование се запазва до 1911 г. През периода 1912-1919 г. названието на училището се изменя няколко пъти. То става “Основно смесено училище”, “Първоначално училище”, а през 1920 г. е преименувано на Първоначално училище ”Арсени Костенцев”. Към 1950 г. в сградата се помещават Първо средно смесено училище и Второ средно смесено училище с ученици от І до ХІ клас. Второ основно училище е наследник на Второ смесено училище. След преименуването на града от Горна Джумая на Благоевград – 1950 г., се преименува и училището с името на Димитър Благоев. Второ основно училище е едно от първите училища в града с история и традиции. Намира се в центъра на Благоевград, в близост до всички културни институции Универсална библиотека, Опера, Театър, Исторически музей, Изложбена зала, Кино. В момента училището работи по различни Национални програми – „С грижа за всеки ученик – подготовка за национални олимпиади”, „УСПЕХ” – с 23 групи за извънкласна дейност клубове по чужди езици и IT, творчески театрални студия, арт работилници, спортни секции и др.В училището функционират още Ателие по керамика, клубове по гражданско образование и предприемачество. 

	</p>
</article>