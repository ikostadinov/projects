<span class="crumbs"><a href="index.html" class="home">Начало</a> >> Образование >> <a href="#" class="schools">Училища</a> >> Трето основно училище „Димитър Талев”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Трето основно училище „Димитър Талев”
	</h2>
	<p>
		Трето основно училище „Димитър Талев” е основано на 1 декември 1955 година под името Народно основно училище – V квартал. Първи директор е Славка Костадинова Пенкова. В началния курс има 8 паралелки, в средния – 7, а общият брой на учениците е 470. През учебната 1967/1968 година училището получава името Димитър Талев. На 25 октомври 1971 година е проведен първият патронен празник. От 1996 година тържествата в чест на Талев се провеждат в навечерието на 24 май. Учебната 1970/1971 година е година на спортна слава на училището. Спечелени са 15 златни, 17 сребърни и 32 бронзови медала от републикански състезания и са подобрени  6 рекорда. Петима от спортистите са и балкански шампиони. В периода 1996 – 1998 година футболният отбор е на първо място в страната, а шахматистите участват на републикански финали. Традицията за високо педагогическо майсторство се запазва и до днес. Умението на преподавателите да мотивират учениците е предпоставка за успехите в ученическите олимпиади и конкурсните изпити. През 2006 година седмокласничката Надежда Маркова е първата от Благоевградска област, която се класира за национален кръг на олимпиада по география. С помощта на преподавателя си Владимир Алексов  тя се класира в челната шестица. Голям процент от завършващите седмокласници ежегодно постигат високи резултати на конкурсните изпити и продължават обучението си в елитни средни училища. През всички години на своето съществуване училището дава на обществото много лекари, инженери, учители, юристи, икономисти, общественици. Много бивши възпитаници на училището след завършване на висшето си образование намират работа извън границите на България. Някои пък завършват и специализират в чужди университети. Успешно се реализират като добри специалисти по цял свят. В училището в периода 1975-1978 г. е учил и настоящият президент на Република България Росен Плевнелиев.
	</p>
</article>