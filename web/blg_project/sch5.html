<span class="crumbs"><a href="index.html" class="home">Начало</a> >> Образование >> <a href="#" class="schools">Училища</a> >> Пето средно общообразователно училище „Георги Измирлиев”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		Пето средно общообразователно училище „Георги Измирлиев”
	</h2>
	<p>
		Пето средно общообразователно училище „Георги Измирлиев” в Благоевград, България е едно от големите училища в града и е основано през 1929 година. Първият учителски колектив се е състоял от 5 учители, а броят на учениците през втората учебна година е бил 229, от които 127 момчета и 102 момичета. Измежду първите ученици на училището е Веселинка Спасова Бараковска, завършила и четирите учебни години с отличен 6. Възпитаници на училището са и Асен Дерменджиев, Борис Дерменджиев, Георги Грънчаров, Александър Алексиев, Добра Иванова, Вера Христова, Борис и Иванка Кацарски, Живко Шарланджиев, Свобода Бъчварова. През  лятото на 1965 г. е завършено строителството на новата сграда на училище „Георги Измирлиев”, което на 15 септември 1965 г. прераства в основно училище с наименование Пето основно училище „Георги Измирлиев”. През първата учебна година на основното училище броят на учителите е 37, а на учениците в начален курс 396, разпределени в десет паралелки, а учениците в средния курс са 534 в четиринадесет паралелки. От 1973 г. училището е базово по осъществяване на реформата в образователното дело, а от учебната 1978/79 г. е и базово на филиала на Софийския университет „Климент Охридски” в Благоевград за подготовка на начални учители. Единствено в Пето СОУ на територията на Благоевградска област  е провеждано обучение на ученици от IX до XII клас по специалността „Организатор на фирмен мениджмънт” по програмите на асоциация „HELP” и колежа на северозападен Лондон. От 2008 година V СОУ съвместно ЮЗУ „Неофит Рилски” и Община Благоевград организира регионално състезание по ИТ за учениците от V до ХІІ клас от областта. 
	</p>
</article>