<span class="crumbs"><a href="index.html" class="home">Начало</a> >> Образование >> <a href="#" class="schools">Училища</a> >> VІ средно общообразователно училище „Иван Вазов”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		VІ средно общообразователно училище „Иван Вазов”
	</h2>
	<p>
		Училището се намира в кв.Струмско, гр.Благоевград и е създадено през 1881 година. Първият учител е Георги Иванов Чорбаджийски, роден в с. Железница, Горноджумайска околия. Той е с килийно образование. На двадесетгодишна възраст постъпва като учител в с. Струмски чифлик в първоначалното народно училище. Учителства  от 1881 г. до 1884 г. Учебната година започвала на Димитровден и завършвала на Гергьовден. Георги Чорбаджийски получавал годишно 500 гроша, заплащани от черковната каса на черквата „Св. В. М. Димитрий”. Обучението се води при крайно тежки и неблагоприятни условия, най-напред в кулата на Кьосевия чифлик, а след това в стара неугледна сграда до черквата. Училището се издържа от родителите на децата, които учат в него. За всяко дете те дават по 1 лира и 1 лира отпуска черквата. През 1895 г. преподава тук Никола Карамихалков от Горна Джумая (Благоевград). В 1909 г. учителства и Атанас Раздолов от с. Разлог, Горноджумайско, но още в същата година е арестуван от турските власти и отстранен от училище. В началото на 1934/35 г. прогимназията е закрита поради малкия брой ученици и остава да функционира само началното училище с двама учители - Анастасия Константинова и Гълъбина Толева – родена в гр. Шумен – завършила педагогическа гимназия в София. През 1936 г. общинският съвет в Горна Джумая изгражда нова сграда от две класни стаи и една канцелария. През 1940/41 учебна година училището преустановява напълно своята дейност. В сградата, в която се провеждат учебните занятия, се настанява немска войска. Дълги години училището носи името на двамата първоучители – Кирил и Методий. Училишето е преименувано на VІ основно училище „Иван Вазов”. През 1981г. училището чества вековен юбилей. По този повод е наградено с орден „Кирил и Методий” І степен и със значката „Отличник на Министерството на народната просвета” за заслуги в областта на образованието. От учебната 1994/1995 година училище „Иван Вазов” става СОУ – приети са ученици за две паралелки ІХ клас по специалностите „Банково дело” и „Фирмена администрация”. На 15 септември 2011г. училището тържествено отбелязва 130-годишнината от началото на просветното дело в кв.Струмско. Като признание за значимия принос на училището в образованието и възпитанието на младото поколение и развитието на образователното дело президентът награждава VІ СОУ с ПОЧЕТНИЯ ЗНАК НА ПРЕЗИДЕНТА НА РЕПУБЛИКА БЪЛГАРИЯ.
	</p>
</article>