<span class="crumbs"><a href="index.html" class="home">Начало</a> >> Образование >> <a href="#" class="schools">Училища</a> >> VІІ средно общообразователно училище „Кузман Шапкарев”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		VІІ средно общообразователно училище „Кузман Шапкарев”
	</h2>
	<p>
		VІІ средно общообразователно училище „Кузман Шапкарев” е основано през 1973г. и се намира в централната част на град Благоевград, в близост до жп гарата и автогарата, на ул. „Илинден” № 13. Общ брой ученици І – ХІІ клас - 851 ученика. Строежът на училището е започнал през 1967 и е завършен през 1973 година. VІІ ОУ „К. Шапкарев” отваря врати през учебната 1973/1974 година с 16 паралелки и 27 учители. Първи директор на училището е Максим Николов /1973-1995 г./ През учебната 1981/1982 г. училището е преобразувано в ЕСПУ с ученици от І до ІХ клас, а от 1987 г. вече е СОУ – с ученици от І до ХІІ клас. Училището носи името на видния възрожденец Кузман Шапкарев, книжовник, писател, фолклорист, етнограф и просветен деец, основател на Солунската българска мъжка гимназия, автор на многобройни учебници, речници, сборници с народни песни, умотворения, пословици и поговорки и много други. Трудовете на Кузман Шапкарев са едни от най-ценните и достоверни източници за изучаване на езика, бита, обичаите и нравите, на душевността на българския народ. От основаването на училището до днес основно образование в училището са получили над 5 000 ученика, а средно – над 1900. Сред тях са такива изтъкнати личности, като телевизионната журналистка и водеща Ани Салич, световният шампион по таекуон-до Тодор Козладеров, кметът на Благоевград Костадин Паскалев, футболистът на „Манчестър Юнайтед” и националния отбор Димитър Бербатов, поетесата Мария Николова с над 20 поетични книги, художничката Русияна Влахова, акушер гинекологът от Майчин дом д-р Алан Начев, пианистът Васил Василев и много други. В VІІ СОУ „К. Шапкарев” през тази година се обучават 19 ученика в самостоятелна форма на обучение, 3 ученика в индивидуална форма и 9 деца със специални образователни потребности, 7 от които са на ресурсно подпомагане в училището. От 1998 г. училището е първото в града, в което се обучават деца със сериозни здравословни проблеми в индивидуална форма на обучение. Първият ученик е Мартин Пандурски, който е вече в ХІ клас.
	</p>
</article>