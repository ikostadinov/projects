<span class="crumbs"><a href="index.html" class="home">Начало</a> >> Образование >> <a href="#" class="schools">Училища</a> >> ІХ общообразователно училище „Пейо Яворов”</span>
<meta charset="utf-8">
<link rel="stylesheet" href="css/styles.css">
<script src="js/load.js"></script>
<article>
	<h2>
		ІХ общообразователно училище „Пейо Яворов”
	</h2>
	<p>
		ІХ общообразователно училище „Пейо Яворов” е основано през 1985 година. Първите 498 ученици са разпределени в 37 паралелки, с 26 учители и директор г-жа Гроздана Владикова. През 1990 година за директор е назначен г-н Йордан Йорданов, а от 1998 година, след спечелен конкурс, длъжността директор заема г-жа Василка Величкова. ІХ ОУ „Пейо Яворов” е единственото училище в Община Благоевград, в което се извършва предучилищна подготовка на деца, организирана в подготвителни класове. Училището разполага с 16 класни стаи, два физкултурни салона, стол за хранене, специализирани зали и кабинети. От 1987 година е базово училище на Югозападен университет „Неофит Рилски”, а от 2007 година приема стажанти от Институт за подготовка на учители в Лион, Франция.  ІХ ОУ развива активна дейност за привличане на финансови средства по национални и европейски програми. Негови партньори са училища от Италия, Румъния, Унгария, Словения, Турция, Германия, Англия и Франция. В училището са изградени и оборудвани логопедичен кабинет, компютърна зала, зала за музика и театър, училищна радиоуредба, езиков кабинет и център за подготовка на деца в предучилищна възраст. За организиране на свободното време на учениците училището предлага извънкласни форми по изобразително изкуство, музика, театър, спорт. Преподавателите в ІХ ОУ са с първа и втора професионална квалификационна степен, като ежегодно повишават своята квалификация в обучителни курсове в България и различни европейски страни.
	</p>
</article>